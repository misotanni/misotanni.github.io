# Sen FJS-owy

Podczas nocy z 8. na 9. czerwca 2019 miałem bardzo ciekawy sen.

Na samym końcu tworzyłem jakiś rodzaj interfejsu w kwadratowej siatce z 25 komórkami wypełnionymi tekstem, w których wyjaśniałem różnicę między dwoma różnymi transpozycjami jakieś melodii w skali frygijskiej – raz na *e*, innym razem na *eis*. Moim celem było podzielenie półtonu chromatycznego między nimi na dwa nierówne interwały JI, tak, żeby jeden z nich brzmiał mocno, a drugi słabo (tak, jak 9/8 i 10/9 dzielą interwał 5/4). W poszczególnych komórkach przedstawiałem jakąś ewolucję tej melodii, od lewej do prawej i od góry do dołu.

Ale dziwne było to, że interwały w tym śnie były mi podane w FJS-ie. Były to:

- 1<sub>35</sub>
- 1&lt;<sup>35</sup>
- 1&lt;<sup>5</sup><sub>7</sub>

We śnie próbowałem wykazać, że chociaż najczęstszym wyborem byłaby transpozycja o pierwszy z nich, to tak naprawdę po dłuższym zastanowieniu okazuje się, że lepszą opcją jest jednak drugi. Nie jestem pewien, jaką rolę spełniał tu trzeci z nich. Słyszałem, że drugi interwał był szerszy i brzmiał silniej niż pierwszy.

Wtedy się obudziłem.

Co zrobiłem w pierwszej kolejności? Oczywiście wyliczyłem ułamki tych interwałów.

Nie od razu rozpoznałem 1<sub>35</sub> (a powinienem był), ale najlepszym kandydatem było 36/35, co też szybko sprawdziłem: jest to różnica między 35. a 36. alikwotem, czyli odpowiednio 2<sup>35</sup> i 2. Mogłem był równie dobrze rozpatrzeć 1<sub>35</sub> jako suma 1<sub>5</sub> i 1<sub>7</sub>, czyli 81/80 i 64/63.

Nietrudne było też wyliczenie 1&lt;<sup>5</sup><sub>7</sub>; odgadłem poprawnie, że to 15/14.

Problemem było 1&lt;<sup>35</sup>. Jest to interwał, którego naprawdę nigdzie wcześniej nie widziałem ani nie rozpatrywałem. Żeby wyliczyć go, rozdzieliłem go na 1&lt;<sup>5</sup> i 1<sup>7</sup>, czyli 135/128 (mocny naturalny półton chromatyczny) oraz 63/64. Tylko zamiast mnożyć 135 przez 63, rozłożyłem obie liczby na czynniki pierwsze i pomnożyłem 243 przez 35. Wyszło mi 8505, czyli redukując: 8505/8192. Kalkulatory FJS na tej stronie potwierdziły mój wynik.

1&lt;<sup>35</sup> i 1<sub>35</sub> faktycznie dzielą 1< na dwa ćwierćtony, z czego ten pierwszy jest trochę szerszy (64.91¢ a 48.77¢) oraz ze względu na otonalność brzmi mocniej. To znaczy, że we śnie ustaliłem FJS-em dwie hipotezy, z których obie się sprawdziły.

A zatem?

Ci, którzy znają języki obce, wiedzą, jak niesamowity jest sen w języku obcym (sam tego doświadczyłem z każdym językiem obcym, którym w jakimś stopniu władam, nawet z Lożbanem). Nie jestem programistą, ale od programistów usłyszałem, że podobnie jest z językami programowania. Matematycy potwierdziliby to samo dla równań, a muzycy dla partytur. Ja dorzuciłbym tu jeszcze ułamki JI.

Jestem przekonany, że naprawdę intuicyjne zrozumienie języka (pojęcie uogólnione) jest potrzebne, żeby poprawnie go wprowadzić w sen. Takie zrozumienie osiąga się na dwojaki sposób: po pierwsze, absorbując język w wieku bardzo wczesnym, gdzie ogromny potencjał nauki przewyższa wszelkie trudności, albo po drugie, po bardzo długim czasie uczenia się języka, gdy zna się dużo skrótów myślowych. No albo, jak w tym przypadku, gdzie nie zachodzi żaden warunek, wtedy, gdy ten język jest po prostu niesamowicie prosty.

Bardzo jestem ciekawy, czy komuś się przydarzył sen analogiczny z notacją Bena Johnstona. Szczerze wątpię.
