---
title: la fancu ke curve ciste
---

> *i prali fi lo ka pilno lo se gerna poi xamgu se zbasu kei fa lo du'u lo frili snici'e pe gy cu rinka tu'a so'i smucfu ente'ori*
>
> — sei la pi'er simon laplas cu cusku

---

# fi'i

ni'o ui friti tu'a ti noi kibystu pe la fancu ke curve ciste ku goi fy jy sy

## fy jy sy mo

ni'o la **fancu ke curve ciste** ku noi zoi gy **Functional Just System** gy e lu **fy jy sy** li'u glico cmene cu cnino ciste te pi'o tu'a lo **cuvyto'aci'e** zgike
i cumki fa lo nu pilno lo zgisnici'e poi panra lo fadni ciste ku'o lo ka sepli skicu ro cuvyto'aci'e
i te zu'e bo zmadu lo'e drata ciste ne mu'u zo'e pe la xelmxolts elis ge'u e zo'e pe la ben djonston lo ka melbi je finkai je frili
i fy jy sy traji lo ka mi jgira kei fo lo'i se ke snada co finti ke'e be mi be'o poi srana lo cmato'aku'e zgike

ni'o la fancu ke curve ciste ku zo'u tu'e

- i jai tadji lo nu **fanva** fi lo parbi pe lo cuvyto'aci'e lo zgike bangu poi jai se jimpe ro zgipre ku'o no'u lo zgisnici'e ge'u soi vo'i
- i lo ka cilre lo nu tcidu je ciska do'e cu **tcetce frili** i je fy jy sy mutce zmadu lo cuvyto'aci'e snici'e poi drata vau lo ka sampu
- i nibli lo nu ro sinxa e ro sance cu **pavysmu** i je ro tonga cu se sinxa pa da
- i jai tadji lo nu ciska lu'e **lo cuvyto'aci'e be li ci'i** e nai lo jai se xusra i ja'e bo **zmadu** lo drata lo ka skicu se pi'o ce'u xo kau tonga
- i **cimni** lo ka lo ce'u sinxa cu satci i ja'e bo ro tonga cu se sinxa lo traji
- i jicmu fa lo **algoritma** be ve pu'e ro da i ja'e bo mapti lo nu skami zgifi'i i je ka'e zmiku se cau lo nu morji cilre ja zvafa'i lo datni i to ti noi urli cu sitna so'o tutci be lo nu kanji dy toi

tu'u

**ni'o fy jy sy ba mo do**

## lo cuvyto'aci'e cu mo

ni'o do kucli di'u i jo o'i do ca tcidu lo tolmapti la'a

ni'o so'e zgike poi cabna cu se jicmu lo togyci'e poi se cmene lu **dunto'aci'e li pa re** li'u e sa'u zo **dunto'aci'e**
i dy jai nu dunli fendi lo togyku'e be li re lo pa re da
i lo **cuvyto'aci'e** goi **cy ty** cu mutce frica lo bi'u nai fadni togyci'e
i lo tonga jicmu be cy ty cu jai se jdice fai tu'a lo rarna jinzi be lo sance
i cy ty na so'i roi jai se pilno lo fadni zgike
i to'e ki'u nai bo vajni lo zgike ente'ori
i ki'u bo cy ty fadni fi ge lo kulnu poi purci ku'o gi lo te ritli be fi lo nu zgipli kei gi'e di'i ve finti lo zgike poi nalfadni
i to li'a na ra'asku fu lo du'u melbi toi

ni'o sarcu fa lo nu djuno je jimpe fi cy ty e so'u lo zgike ente'ori fe so'o da kei lo nu certu binxo tu'a fy jy sy
i su'a do zenba lo ka jimpe fi lo sidbo be cy ty kei na a lo ka sutra jijnu fi fy jy sy

ni'o lo ka frili ke binxo co slabu cy ty cu te mapti fi la'o gy [Just Intonation Explained](https://www.kylegann.com/tuning.html) gy fi'e la kail gan

## ma ni fy jy sy frili

ni'o ro da poi cuvyto'aci'e zgiselfi'i zo'u la'e do'e lu'u noi javni ze moi cu banzu lo nu snici'a da do'e fy jy sy
i ja'a ze po'o mei
i tu'e

1. i ro lo zgika'usni joi lo togystika poi fadni cu se skicu fo tu'a lo cistrpitagora i me'o py bi fa'u me'o py mu cu sinxa lo togyku'e pe li re fi'u fa'u li ci fi'u re

2. i lo ro togyku'e poi frinu fe ja fi su'o dilcysle poi zmadu li ci ku'o ne mu'u li mu ce li ze cu se ke steci fancu fi lo jibni poi se cistrpitagora kei lo fy jy sy ralju algoritma i a bu kanji tu'a lo sampu je simsa be lo dilcysle banzu i lo ve vimcu be ri bei lo dilcysle cu ckini lo pa togystika pe dy i lu'e dy sinxa lo togystika

3. i lo fy jy sy togystika cu jmina i jo galfi lo jibni poi se cistrpitagora ku'o lo togyku'e pe lo dilcysle i i lo nu jmina fa'u vimcu na srana lo nu zenba fa'u jdika lo ni gapru i ja'a go'i lo nu galto'a fa'u dzito'a

4. i lo togystika poi pluja cu se sinxa lo pilji be lo galto'a be'o jo'u lo pilji be lo dzito'a i mu'a li ma'u mu cu se kurtenfa li ma'u re mu i lo galto'a jo'u lo dzito'a ka'e nai mixre i cumki fa lo nu cusku lu'e lo dilcysle jo'u lo lerkoma fau lo nu lo pilji cu barda dukse

5. i lo cmene be lo zgika'u zo'u lo togystika cu jmina fa'u vimcu gi'o se ke li'erla'i tcita la'e zo ma'u fa'u zo ni'u

6. i lo zgisnici'e zo'u cusku lu'e lo togystika poi zenba lu'u ce'o lu'e lo togystika poi jdika lu'u se ce'o bo lu'e me'o ni'u lu'u ce'o lu'e lo fadni togystika lu'u ce'o lu'e lo zgika'u

7. i lo ro drata cu jai nu ciska sutra

tu'u

## ma mukti tu'a fy jy sy

ni'o ma te zukte tu'a fy jy sy
i ma mukti lo nu finti fy vau mi
i ma prali lo zgipre lo ka pilno fy
i pilno mu'i ma
i mo filri'a lo ka finti lo cuvyto'aci'e zgike kei e lo ka lanli ri
i ma jai mu'i troci lo nu lo fadni zgisnici'e cu krati cy ty
i li'a lo zgisnici'e cu se finti fi tu'a lo zgike poi se jicmu lo mu zei togyku'e cukla jo'u lo cistrxiioniiano
i je bo cy ty se pagbu loi parbi poi simxu lo ka ckini fi lo melbi je zgike bo fange ku'i
i lo cy ty zgike cu frica lo zgike poi ma'a ta'e finti vau lo ka javni
i se ni'i ba'a dai bo juxre fa lo jalge be lo nu snigau fi cy ty su'o tamsmi

ni'o mi zu'ejdi to'e ki'u nai la'e di'u tu'a lo bi'u nai sidbo mu'i ma
i lo du'u lo zgisnici'e cu bangu ro lo zgipre gi'e prane na je jai kampu
i za'u mai ma'a noi zgipre cu sutra lo ka ci'e pensi
i xu pau nai xamgu fa lo nu fanva fo lo cy ty melbi noi mulno co te javni gi'e ku'i jai nandu fai lo ka jijnu fi ce'u ku'o fi zo'e pe lo zgisnici'e noi slabu
i xu pau nai rinka lo nu lo zgipre cu creze'a lo ka zmiku tu'a cy ty kei gi'e kuspygau cy ty lo ro pruce pe lo fadni zgike ge'u ne mu'u lo nunfi'i e lo nunlanli e lo nunti'i

**i go'i je'u**

ni'o lo ka snici'e na sai jai se steci tu'a fy jy sy
i lo nu mi zbasu fy jy sy cu nibli lo po'o nai nu mi jimpe fi lo simlu kalsa pe cy ty
i ji'a fakri'a mi lo du'u lo zgisnici'e cu terjavni gi'e dunli cy ty so'i ue da
i mi cpedu fi do ji'a fe lo ka zukte filo ka jimpe fi lo du'u melbi je frili fa fy jy sy kau kei e lo du'u lo ri zgike denxi'u pe'a cu jai rinka lo nu re sidbo poi simlu lo ka simxu lo ka srana te ki'i no da cu simxu lo ka ba'e simsa

ni'o karbi fy jy sy la lojban
i ly noi runbau cu se finti fi lo nu facki lo du'u ma kau se cenba lo pensi pruce fo lo nu lo ri remna cu baupli su'o lojykai je jai smudra
i ia fy jy sy panra lo jbobau lo ka bangu fi tu'a lo cmato'aku'e zgike
i pe'i lo jbobau fa'u fy jy sy jai rinka lo nu lo baupli fa'u lo zgipli cu curve pensi ci'e lo logji fa'u cy ty
i ji'a ro zu'o zgike ke finti ja lanli ja tigni cu binxo co sarxe lo pu'i se djuno be fi lo zgike ente'ori
i ki'u bo lo nu fy jy sy jai se cumki lo nu lo zgiky'ente'ori poi cabna cu kairjo'e lo me cy ty moi

## ca zukte ma

ni'o tu'e

- i zvati ti fa [la janli ve ctuca](crash.html) ku pe fy jy sy i fau lo ji'a nu so'o va'e jimpe fi cy ty cu sarcu lo nu cilre lo jicmu be lo fy jy sy sidbo kei fa tu'a lo mentu be li so'o po'o
- i tcidu [lo se javni](rules.html) fau lo nu fa'idji fi lo se senpi
- i zgana [lo cmaci](math.html) pe fy jy sy i lo ctaipe be lo du'u fy jy sy cu pavysmu gi'e ckaji so'i da vau cu zvati ti
- i mencti [lo xe karbi](compare.html) be fy jy sy bei lo re jivna snici'e no'u zo'e pe la xelmxolts elis ge'u e zo'e pe la ben djonston i ba'o la'e di'u jimpe lo du'u fy jy sy zmadu re zo'e ma kau
- i pilno [lo kajytci seljmaji](calc.html) i e'e ca zi kibytci tcitygau fi ri
- i lanli [lo so'i mupli](examples.html) be lo ka fy jy sy se pilno fi ce'u

tu'u

**i e'e sai co'a cilre fi fy jy sy**
